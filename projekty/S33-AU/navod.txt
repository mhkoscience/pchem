Následující podrobný návod je pro MACSIMUS. Můžete použít i jiný software, pokud ho ovládáte.

Vytvořte krystalky zlata ve tvaru dvacetistěnu. Použijte potenciál typu tight-binding (implementaci dostanete na požádání). Studujte hustotu ve středu krystalku za nulové teploty v závislosti na počtu atomů. Zkuste krystalek roztavit a pomalu zchladit – zkrystalizuje opět?

K simulaci použijte metalfree (přiložen, rozzipujte do vašeho pracovního adresáře), pro argon cookfree (~guest/macsimus/bin/cookfree); v případě problémů/nekompatibility se ozvěte.

=============== 1 ===============
Zlato krystalizuje v soustavě fcc. Napište počítačový program, který vám vyrobí klastr zlata ve tvaru dvacetistěnu. Dostanete ho tak, že vyrobíte krychli a uříznete rohy. Krychli vyrobíte asi takto (použijte jakýkoliv jazyk):

for i:=-n to n do
  for j:=-n to n do
    for k:=-n to n do
      if (i+j+k je sudé) then
        zapiš vektor i,j,k
      endif
    enddo
  enddo
enddo

Výsledkem výše uvedeného kódu je fcc mřížka s mřížkovou konstantou 2. Znásobte ještě vhodným číslem, abyste dostali správnou mřížkovou konstantu (v Å), kterou vypočtete z hustoty zlata. Z těchto výsledků vytvořte textový soubor s následujícím formátem
------ test.txt -------
N 0
X1 Y1 Z1
X2 Y2 Z2
...
XN YN ZN
-----------------------
kde N je počet atomů.

========= 2 ==========
Proveďte konverzi příkazy:
  asc2plb test.txt test.plb
  plb2cfg test.plb test.cfg N

========= 3 ==========
Vytvořte soubor test.def s obsahem:
------- test.def -------
N[0]=N          ! misto N dosadte pocet atomu
rho=10000       ! hustota v kg/m3
LJcutoff=8      ! cutoff v AA
cutoff=LJcutoff ! cutoff v AA (v jinych modelech pro elst interakce)
dt.plb=1        ! jak casto zapisovat "playback", v ps
dt.prt=1        ! jak casto zapisovat radek s energii, teplotou aj., v ps
h=0.005         ! delka MD kroku v ps
noint=20        ! pocet kroku v cyklu
;
----------

Vytvořte soubor test.get s obsahem:
------- test.get -------
init="start"
T=0       ! minimalizace energie
thermostat="Berendsen"
tau.T=0.2 ! casova konstanta termostatu
no=100;   ! pocet cyklu
----------

Spusťte:
  metalfree au test

Pro dlouhé běhy na klastru:
  jsub metalfree au test
a kontrolujte pomocí
  jstat

========= 4 ==========
Změřte velikost pomocí show (z mc kliknout na test.plb):
Klikejte na koule v dostatečném zvětšení, vhodné je koule zmenšit, případně použít mode 6 nebo 7.

========= 5 ==========
Zkopírujte .def, .get, .plb a roztavte a zase nechte zchladit příkazem typu (v get-souboru):
  init="start" T=1000 thermostat="Berendsen" tau.T=0.2 no=300;

a pak zase POMALU ochlaďte
  T=300 thermostat="Berendsen" tau.T=20 no=1000;
  ! čas simulace no*noint*h = několikanásobek tau.T

========= 6 ==========
Obdobná simulace pro argon potřebuje cookfree a silové pole, které se vyrobí takto:
(i) Vytvořte soubor AR.che s obsahem:
------------ AR.che -------------
molecule Ar
AR
---------------------------------
(ii) Vygenerujte silové pole:
  blend -o ar AR
(vytvoří se ar.ble)
(iii) Zvětšete parametry cutoff a LJcutoff na aspoň 12.
Další postup je stejný, jen místo 'metalfree au test' budete mít 'cookfree ar test'. Argon také krystalizuje v fcc, jen asi budete muset změnit mřížkovou konstantu počátečního krystalu.
