Analogií povrchového napětí ve 2D je lineární napětí (line tension), rozměr je J/m = N. SIMOLANT ovšem používá bezrozměrné jednotky.

Ve 3D pro "slab-geometrii" (1 vrstva kapaliny se dvěma povrchy kolmá k ose z) platí pro povrchové napětí:
    γ = (2 Pzz − Pxx − Pyy)*Lz/4
kde Lz je velikost simulační buňky ve směru osy z a Pzz,Pyy,Pzz jsou diagonální složky tenzoru tlaku.

Ve 2D obdobně pro lineární napětí a vrstvu kolmou k ose y:
    γ = (Pyy – Pxx)*Ly/2

0)
Nastartujte SIMOLANT a zvolte:
  - panel uprostřed: include: → [Density profile]
  - panel dole: "simulation speed" na maximum
  - panel dole: "measurement block" na maximum

1) Vrstva
  - menu: [Prepare system] → [Horizontal slab]
Doporučená teplota je 0.55, počet částic 300 – nemusíte (zatím) měnit.
(Chcete-li měnit N, bude asi potřeba zopakovat [Prepare system] → [Horizontal slab].)

Pozor: Vždy zkontrolujte, zda se zobrazuje "vertical density profile; pokud ne, změňte:
  - menu: [Show and measure] → Vertical density profile.
  - Nastavení v panelu include: → [Density profile] musí být TAKÉ.

Nechte ustálit, stiskněte [Record] a simulujte aspoň 50 cyklů (modré n=) a uložte. Ignorujte hlášku "Cannot follow periodic b.c.". V souboru simolant.txt najdete termodynamické veličiny, v CSV souboru (je-li nastaveno CSV) pak hustotní profil. Analýza:
  - Najděte hodnotu povrchového napětí γ vč. odhadu nejistoty.
  - Nakreslete hustotní profil.
  - Jaká je hustota kapaliny ve středu vrstvy?
  - Poznamenejte si i tlaky v obou směrech; Pyy lze interpretovat jako tlak plynu nad kapalinou.

2)
Opakujte bod 1) pro vyšší a nižší teplotu (zadejte příkaz např. "T=0.6" v políčku cmd:), pokud to půjde – za vyšší teploty se vrstva rozbije či vypaří, za nízké zkrystalizuje. Nakreslete graf závislosti povrchového napětí na teplotě.

3a)
  - menu: [Boundary conditions] → [Slit (x-periodic,y-walls)] (červené zdi jsou odpudivé)
  - menu: [Method] → Molecular dynamics NPT (Berendsen)
  - Nastavte teplotu opět na T=0.55.
  - Zvolte tlak P=0.1 (to je průměrný tlak obou složek Pxx a Pyy), nechte ustálit a opět spočtěte stejné veličiny.
  - Opakujte pro P=0.2.

3b)
Vpravo uprostřed ve vnitřním panelu Walls přepněte zdi na přitažlivé a vše přepočtěte pro P=0 a P=0.1

3c)
  - Porovnejte hustotní profily a hustoty uprostřed vrstvy a okomentujte z hlediska struktury.
-   Porovnejte tlaky a povrchová napětí. Diskutujte smysl γ pro simulace se zdmi.
